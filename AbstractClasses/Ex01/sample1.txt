Dogecoin är en litecoinbaserad kryptovaluta. Dogecoin har sitt ursprung i internetmemen 'Doge', och dess logotyp är en hund av rasen Shiba. Dogecoin har till skillnad från bitcoin ingen maximal mängd monetära enheter, utan når sin maximala tillväxthastighet vid 100 miljarder enheter. Den 23 december 2013 hade 12,5 procent dogecoin av dessa 100 miljarder blivit utvunna. Dogecoin har uppmärksammats i flera olika tidningar för dess användares inblandning i olika välgörenhetskampanjer.